<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<title>Mailing Lists and Forums</title>
<link rel="stylesheet" type="text/css" href="../../netbeans.css">
<meta http-equiv="Content-Type" content="text/html; charset=UTF-8" >
<META NAME="description" CONTENT="NetBeans mailing lists and forums, how to subscribe, unsubscribe, browse archives - in Greek">
<meta http-equiv="content-language" CONTENT="el">
</head>

<body>

<h1>Κατάλογοι της NetBeans</h1>

Είτε είστε χρήστης που ψάχνει για βοήθεια σχετικά με το IDE ή ένας
προγραμματιστής που θέλει να συζητήσει θέματα σχετικά με τη νέα έκδοση,
αυτοί οι κατάλογοι είναι το σημείο που θα σας βοηθήσει να βρείτε αυτό που ζητάτε.
Για να γίνετε συνδρομητής σε έναν κατάλογο, να διαγραφείτε από έναν κατάλογο,
να αναζητήσετε αρχεία ή για περισσότερες πληροφορίες σε θέματα ατομικών καταλόγων,
παρακαλούμε ακολουθήστε τους παρακάτω συνδέσμους.


<UL>
<LI><A HREF="top.html">Κατάλογος Ανώτερου Επιπέδου</A> &nbsp;<I>Οι νέοι χρήστες ξεκινούν από εδώ!</I>
<BR>Περιλαμβάνει υψηλού επιπέδου ανακοινώσεις,
τον γενικό κατάλογο χρηστών (nbusers), τον κατάλογο της NetBeans για όσους αναπτύσσουν λογισμικό (nbdev), τον κατάλογο για τη διεπαφή χρήστη (user interface) (nbui) και τον κατάλογο για τα OpenAPIs (dev@openide).
<P></LI>

<LI><A HREF="other.html">Άλλοι Κατάλογοι</a> : περιλαμβάνει τα Build Process Lists
(αυτόματη έξοδος δεδομένων από τη συνεχή διαδικασία οικοδόμησης, τεστ για αλλαγές API,
σφάλματα κώδικα και CVS κατάλογοι γνωστοποίησης (πολλά είδη σφαλμάτων κώδικα και
κατάλογοι cvs. Η κίνηση έγκειται μόνο στην αυτόματη ειδοποίηση του ελέγχου CVS και του
είδους των σφαλμάτων κώδικα...<P></LI>

<LI><A HREF="../../about/legal/license.html">Συζητήσεις περί Αδειών Χρήσης</A> :
Ελέγξτε τους δείκτες στην σελίδα για τις άδειες χρήσης σχετικά με το σημείο
που μπορείτε να συζητήσετε τα θέματα των αδειών χρήσης.<P></LI>

</UL>

<P><h2>Σε ποιούς καταλόγους πρέπει να εγγραφώ?!</h2>
Το είδος των καταλόγων στους οποίους θα εγγραφείτε, εξαρτάται από τα ενδιαφέροντά
σας και την ενασχόληση που θέλετε να έχετε σχετικά με το NetBeans.
Το επίπεδο ενδιαφέροντος ποικίλει από χρήστη σε χρήστη και φυσικά μπορεί να
διαφοροποιηθεί με την παρακολούθηση ενός καταλόγου που περιέχει θέματα που δεν
σας αφορούν. Ακολουθεί ένας γενικός οδηγός που μπορεί να σας βοηθήσει -


<p><h2>Κατάλογος Ανά Ενότητα</h2>
Σε συνδυασμό με τους καταλόγους ανώτερου επιπέδου που αναφέρθηκαν παραπάνω, μπορεί
να υπάρχουν και άλλοι κατάλογοι ανά ενότητα, π.χ. κατάλογοι που αναφέρονται σε μια
συγκεκριμένη ενότητα ή συγκεκριμένο έργο NetBeans. Αυτοί οι κατάλογοι είναι συνήθως
μικρότεροι, και πολύ πιο εξειδικευμένοι. Είναι προτιμότερο να κάνετε μια ερώτηση
στο <a href="top.html">nbdev</a> εάν ενδιαφέρεστε για μια συγκεκριμένη ενότητα.

<P>
<UL><LI>Εάν ενδιαφέρεστε στη χρήση του NetBeans, εγγραφείτε στο
nbannounce, και στο nbusers.</LI>
<LI>Εάν ενδιαφέρεστε στην ανάπτυξη του NetBeans, τότε πιθανόν να θέλετε να
εγγραφείτε στο nbdev και dev@openide.</LI>
<LI>Εάν αναπτύσσετε κάποιο λογισμικό με διεπαφή χρήστη, εγγραφείτε στο
nbui.</LI>
<LI>Εάν είστε <I>ιδιαίτερα</I> εμπλεκόμενος στην ανάπτυξη του IDE, τότε μπορεί
να ενδιαφέρεστε και για τους υπόλοιπους καταλόγους - τους καταλόγους ανάπτυξης,
σφαλμάτων κώδικα και cvs.</LI>
</UL>

<P><h2>Πρόσβαση NNTP</h2>
Εναλλακτικά, εάν προτιμάτε τα USENET news από τους ταχυδρομικούς καταλόγους,
όλοι οι ανώτεροι κατάλογοι προωθούνται στα news - οι δημοσιεύσεις στους καταλόγους
μεταδίδονται στα newsgroups και αντίστροφα.
Κατευθύνετε το πρόγραμμα ανάγνωσης συζητήσεων στο <A HREF="news://news.gmane.org/">news.gmane.org</A>.
Παρατηρείστε ότι τα ονόματα ομάδων δεν είναι ακριβώς τα ίδια όπως αυτά στους
ταχυδρομικούς καταλόγους (για την τήρηση των συμβάσεων Gmane), παρόλο που τα
περισσότερα είναι προφανή. Χρησιμοποιείστε τον υπολογιστή σας για να ερευνήσετε
για "netbeans" ομάδες - π.χ. gmane.comp.java.ide.netbeans.users.

<P><B>Note :</B> SourceCast (η εφαρμογή που φιλοξενεί το netbeans.org)
δεν περιέχει NNTP υποστήριξη, αυτή η υπηρεσία διατίθεται από τον δωρεάν
ταχυδρομικό κατάλογο στην NNTP πύλη <A HREF="http://www.gmane.org/">Gmane</A>.

<P><h2>Διακοπή Συνδρομής</h2>
Οι σύνδεσμοι για την διακοπή της συνδρομής σας περιέχονται σε όλους τους
καταλόγους που αναφέρονται παραπάνω, δίπλα ακριβώς από τον σύνδεσμο συνδρομής.
Εάν έχετε κάποιο πρόβλημα  :

<ul>
<li><b>Μην στέλνετε ηλεκτρονικό μήνυμα "unsubscribe me" ή "help" στον κατάλογο
από τον οποίο θέλετε να διαγραφείτε!</b>
<li>Ελέγξτε τον σύνδεσμο <a href="http://wiki.netbeans.org/wiki/view/NetBeansUserFAQ#section-NetBeansUserFAQ-MailingLists">Βασικές Ερωτήσεις για τους Καταλόγους</a>
και τις σελίδες <a href="unsubscribe.html">Πώς να διαγραφώ από έναν κατάλογο</a> για βοήθεια,
<li>Εάν παρ'όλα αυτά δεν μπορείτε να διαγραφείτε, επικοινωνήστε με τον ιδιοκτήτη του
καταλόγου - λεπτομέρειες θα βρείτε στον
<a href="http://wiki.netbeans.org/wiki/view/NetBeansUserFAQ#section-NetBeansUserFAQ-MailingLists">κατάλογο συχνών ερωτήσεων</a>.
</ul>

<P><h2><a name="etiquette">Κανόνες Καλής Συμπεριφοράς</a></h2>
Τα μηνύματά σας είναι πάντα καλοδεχούμενα, αλλά επειδή οι ανώτεροι κατάλογοι
είναι πολύ μεγάλοι σε μέγεθος, καλό θα είναι να προσπαθείτε να κάνετε σαφή
τα μηνύματα που δημοσιεύετε ώστε να μην αγνοηθούν. <I>Παρακαλούμε</I> να ακολουθείτε
κανόνες καλής συμπεριφοράς όταν δημοσιεύετε τα μηνύματά σας!  Μερικές υποδείξεις
ακολουθούν :

<OL>
<LI>Μην δημοσιεύετε το μήνυμά σας σε περισσότερους από έναν καταλόγους - επιλέξτε έναν
κατάλογο και δημοσιεύστε το μήνυμά σας σε αυτόν. Εάν ο κατάλογος δεν είναι ο σωστός,
τότε κάποιος θα σας το υποδείξει και θα σας προτείνει εναλλακτική λύση,

<LI>Στην απάντηση που δίνετε σε ένα μήνυμα, μην αλλάζετε τελείως το θέμα γιατί
οι threaded mailreaders το παρουσιάζουν σε άσχετα μέρη. Στείλτε νέο μήνυμα
όταν αρχίζετε νέο νήμα συζήτησης.

<LI>Διαβάστε τις οδηγίες "έξυπνης" διατύπωσης ερωτήσεων του Eric Raymond στο
<A HREF="http://www.catb.org/~esr/faqs/smart-questions.html">http://www.catb.org/~esr/faqs/smart-questions.html</A>

<LI>Παρακαλούμε να "κόβετε" το αρχικό μήνυμα από την απάντησή σας.
Περιλάβετε μόνο ένα μικρό μέρος του αρχικού κειμένου που είναι
σχετικό με την απάντησή σας.
Η χειρότερη συνήθεια είναι η μονολεκτική απάντηση συνοδευόμενη
από ολόκληρο το αρχικό μήνυμα.

<LI>Επίσης, εάν θέλετε να απαντήσετε σε κάθε σημείο του αρχικού
μηνύματος ενσωματώνοντας τα σημεία του κειμένου στο οποίο απαντάτε,
φροντίστε να φαίνονται καθαρά οι απαντήσεις σας. Εάν η απάντησή σας
περιλαμβάνει 40 γραμμές του αρχικού κειμένου και μία μονολεκτική
απάντηση και κατόπιν άλλες 40 γραμμές με μία μονολεκτική απάντηση,
καταλαβαίνετε ότι είναι πολύ δύσκολο να διαβαστούν οι απαντήσεις σας.
Εάν πρέπει να συμπεριλάβετε τις 40 γραμμές του αρχικού κειμένου, ίσως
θα πρέπει να αφήσετε μια κενή γραμμή πριν την απάντησή σας.
Σε αυτήν την περίπτωση, προσθέστε δύο κενές γραμμές μετά την απάντησή
σας πριν συνεχίσετε το μήνυμά σας με το αρχικό κείμενο.

<LI>Παρακαλούμε μην χρησιμοποιείτε ειδικούς τύπους γραφής
στα μηνύματά σας. Τα μηνύματα με έντονη γραφή, διαφορετικό μέγεθος
και χρώμα, μπορεί να μην μπορούν να διαβαστούν από άλλους!
Παρακαλούμε να χρησιμοποιείτε απλή γραφή εκτός εάν υπάρχει πολύ
σοβαρός λόγος.
Εάν δεν χρησιμοποιείτε ειδικούς τύπους γραφής, τα προγράμματα
παρουσίασης μηνυμάτων των χρηστών θα διαμορφώσουν τα μηνύματα με τον
τρόπο που εκείνα θέλουν, εξασφαλίζοντας την δυνατότητα ανάγνωσης
και τον ευχάριστο τρόπο παρουσίασης.

<LI>Επίσης, μην στέλνετε μηνύματα σε μορφή HTML! Η δυνατότητα ανάγνωσης,
το μέγεθος των μηνυμάτων και η ασφάλεια είναι από τους λόγους που δεν
επιτρέπεται να στέλνετε μηνύματα σε μορφή HTML.
Η περιγραφή αυτών και άλλων προβλημάτων, καθώς και οδηγίες για την
απενεργοποίηση των HTML μηνυμάτων, είναι στη διάθεσή σας στο
<A HREF="http://kb.mozillazine.org/Plain_text_e-mail_%28Thunderbird%29">http://kb.mozillazine.org/Plain_text_e-mail_%28Thunderbird%29</A>

<P>Φυσικά, <I>συνημμένα</I> HTML αρχεία είναι αποδεκτά!

</OL>

<P><h2>Σημείωση για τα φίλτρα μηνυμάτων</h2>
Καθώς πολλοί κατάλογοι έχουν μεγάλο όγκο, χρησιμοποιούμε μερικές συμβάσεις
για να βοηθήσουμε την ταξινόμηση και το φιλτράρισμα. Το λογισμικό για τους
καταλόγους παραθέτει το Θέμα: πεδία όλων των καταλόγων NetBeans με το όνομα
του καταλόγου, έτσι για παράδειγμα μηνύματα στον κατάλογο nbdev έχουν θέματα
που αρχίζουν με <B>[nbdev]</B>.

<P>Είναι επίσης συνηθισμένο για τους συνδρομητές καταλόγων να προσθέτουν
κάποιο είδος θεματικής ετικέτας στο πεδίο του θέματος, όπως [Stable3.1 Release],
έτσι ώστε να καταγράφουν διαφορετικές αλλά σχετικές συζητήσεις. Αυτό φυσικά
εξαρτάται από το συγκεκριμένο άτομο.



<p><br>

</body>
</html>
