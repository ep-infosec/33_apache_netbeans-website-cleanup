<HTML>
<HEAD>
<meta http-equiv="Content-Type" content="text/html; charset=utf-8">

<TITLE>Bidra till NetBeans-projektet</TITLE>
<META NAME="description" CONTENT="How to make contributions to netbeans.org">
<link rel="stylesheet" type="text/css" HREF="../../netbeans.css">
<meta http-equiv="content-language" CONTENT="sv">
</HEAD>

<BODY>

<h1>Bidra till netbeans.org</h1>

<P>Som du antagligen vet är NetBeans ett <a href="../../about/os/">projekt med öppen källkod</a>. Det innebär att även om företag får göra kommersiella produkter av det som finns här, så drivs utvecklingen i huvudsak av användargruppen. Tanken bakom detta är att om du exempelvis bidrar med kunskap som hjälper någon annan så tjänar du själv också på det i slutändan. Det spelar ingen roll om det rör sig om fel som rapporteras eller förslag på förbättringar, det gagnar alla att ha bättre verktyg när korrigeringsfilerna och förbättringarna har implementerats. Kort sagt, när det handlar om NetBeans så är det du som användare som bestämmer. Om det inte fanns någon som använde programvaran skulle det inte finnas något skäl att fortsätta med detta.

<P>Nedan följer några exempel på hur man kan bidra till NetBeans användarkrets och vara med och skörda frukterna av vårt eget arbete. Det finns många sätt att hjälpa projektet utan att bidra med kod.

<p><h2>Stötta användargruppen, kampanjer</h2>
<ul>
<li><b>Sätt upp dig på utskickslistor</b> <br>Det finns ett antal <a href="../../community/lists/top.html">utskickslistor och nyhetsgrupper</A> på netbeans.org där användare av programvaran drar nytta av varandras erfarenheter och kunnande. Användargruppens listor behöver feedback från <i>dig</i> också för att bli än mer användbara! Var inte rädd för att göra inlägg – hjälp andra när du kan!</li>


<p><li><b>Slå på trumman för NetBeans!</b> <br>Gör din stämma hörd som NetBeans-användare. Konkurrensen är hård och det finns fortfarande många utvecklare som inte har hört talas NetBeans eller, hemska tanke, har hört talas om det, men kanske missförstått eller inte känner till förbättringar som skett på sistone. Låt djungeltelegrafen tala – diskutera NetBeans starka och svaga sidor i tidskrifter, på bloggar, branschutskickslistor och forum. Har du hittat (eller skrivit) en artikel eller recension med NetBeans-anknytning? <A HREF="https://netbeans.org/about/contact_form.html?to=2">Vi vill hemskt gärna läsa den</a>!</li>
</ul>

<p><h2>Skicka in material, översättningar</h2>
<ul>
<p><LI><B>Bidra med material på webbplatsen</B> <BR>Har du hittat en lösning på ett besvärligt användarproblem? <a href="http://wiki.netbeans.org/wiki/view/CommunityDocs">Nytt material eller uppdateringar av befintligt material</a> är alltid välkommet. Artiklar av typen &quot;Frågor och svar&quot; eller &quot;Så här ...&quot; är alltid mycket värdefulla, liksom skärmbilder och Flash-filmer. Se följande länkar för vidare information: Riktlinjer för hur man <A HREF="web-content.html">bidrar med självstudier</A>. Använd detta gratis <a href="https://netbeans.org/projects/www/downloads">webbutrymme för demofiler som du bidrar med</a>.
</li>

<p><LI><B>Översättning, lokalisering</B> <BR>Är du intresserad av att hjälpa till med lokalisering av webbplatser eller själva IDE-programmen till svenska? Vi uppskattar alla din hjälp! Se <A HREF="localise.html">snabbguiden för lokalisering</A> för vidare information. Vissa medlemmar i användargruppen har redan skapat <a href="http://wiki.netbeans.org/wiki/view/FaqInternationalCommunity">forum på olika språk</a> och hjälper nu andra att <a href="https://netbeans.org/kb/articles/learn-java.html#3">komma i gång med Java</a> och NetBeans.
</li>

<p><LI><B>Redigera nyhetsbrevet, skicka in artiklar till The Edge</B> <BR><A HREF="../news/newsletter/index.html">NetBeans nyhetsbrev</A> kommer ut en gång i veckan och sammanställs av frivilliga som är involverade i NetBeans. Om du följer med vad som händer på utskickslistorna kan du hjälpa till och redigera nyhetsbrevet. Nyhetsbrevet <A HREF="../news/newsletter/index.html">The Edge</A> kommer ut en gång i månaden och är alltid intresserat av bidrag i form av intervjuer, artiklar, samarbetspartner i fokus o.s.v. <A HREF="https://netbeans.org/about/contact_form.html?to=2">Hör gärna av dig</A> med egna bidrag. Om du har hört talas om ett evenemang eller en konferens i närheten där NetBeans används blir vi mycket glada om du <A HREF="https://netbeans.org/about/contact_form.html?to=2">talar om det för oss</a> så att vi kan lägga in det i <a href="https://netbeans.org/community/news/calendar.html">evenemangskalendern</a>.
</li>
</ul>

<p><h2>Skicka in felrapporter, skriv kod</h2>
<ul>
<p><Li><B>Skicka in felrapporter</B> <BR>Felrapporter är av mycket stor nytta för utvecklarna och dessutom ett utmärkt sätt att bidra till utvecklingen av projektet. Var noga med att ta god tid på dig när du <A HREF="../issues.html">skickar en felrapport</A>: se till att du kan återskapa problemet och ge en mycket utförlig beskrivning av det.
</li>

<p><LI><B>Ge förslag på förbättringar</B> <BR>Hör gärna av dig om du tycker att något saknas, bör tas bort eller kan förbättras i IDE. Förslag på förbättringar bör <A HREF="../issues.html">läggas in i systemet för problemspårning</A>, precis som för fel.
</li>

<p><LI><B>Bidra med kod och plugin-moduler</B> <BR>NetBeans är som sagt ett projekt med öppen källkod – all källkod är tillgänglig och om du tycker det saknas funktioner eller om du hittar fel som bör korrigeras har du möjlighet att göra något åt saken! Läs mer om hur du <a href="http://platform.netbeans.org/tutorials/">utvecklar plugin-moduler</a> eller bidrar med <A HREF="patches.html">korrigeringsfiler</A> och <A HREF="modules.html">plugin-moduler</A>. Publicera plugin-modulerna på <a href="http://plugins.netbeans.org/">plugin-portalen</a> där du får feedback direkt från andra medlemmar i användargruppen.
</li>
</ul>

</body>
</html>
